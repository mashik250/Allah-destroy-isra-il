আসন্ন জাতীয় নির্বাচনে দেওয়ালে লিখে কোনো ধরনের প্রচারণা করা যাবে না। পাশাপাশি নির্বাচনী প্রচারণায় কোনো গেট বা তোরণ নির্মাণ করা যাবে না। চলাচলের পথে কোনো প্রকার প্রতিবন্ধকতা সৃষ্টি করিতে পারে এমন কিছুও করা যাবে না।

সবার জন্য সমান সুযোগ নিশ্চিতসহ প্রচারণায় পোস্টার না রাখার লক্ষ্যে জাতীয় সংসদ নির্বাচনের আচরণবিধিমালা তৈরি করছে নির্বাচন কমিশন (ইসি)। আচরণ বিধিমালার খসড়া প্রায় চূড়ান্ত করা হয়েছে। এখন তা অনুমোদনের জন্য নির্বাচন কমিশনে উপস্থাপন করা হবে।
